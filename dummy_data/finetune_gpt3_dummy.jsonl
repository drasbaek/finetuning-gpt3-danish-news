{"prompt":"Flere unge bliver humanistisk konfirmeret: - Der er så mange, der bare bliver konfirmeret for gavernes skyld. På seks år er antallet af unge, der har valgt kirken fra til fordel for en humanistisk konfirmation, mere end femdoblet. ->","completion":" Nora Balkt Sørensen lægger den sidste sminke på sit teenageværelse. Retter på sin røde kjole og finder sine sko. Om få timer skal hun konfirmeres, men hun har valgt, at det ikke skal være den traditionelle model med hvidt tøj, kirke og salmer. Hun føler sig kristen, men ikke nok til at blive konfirmeret i en kirke, og derfor har hun valgt et ikkereligiøst alternativ. - Der er så mange, der bare bliver konfirmeret for gavernes skyld, og det, synes jeg, er ærgerligt. Jeg synes, at du skal blive konfirmeret i noget, du tror på, siger 14-årige Nora Balkt Sørensen. Hun har derimod valgt en humanistisk konfirmation, der ikke foregår i en kirke. Og det er hun ikke alene om. For selvom de fleste unge vælger at blive konfirmeret i kirken, så vælger et stigende antal at blive \"humanistisk konfirmeret\". \n"}
{"prompt":"TV 2 med EU-soldater i Mozambique: Danskerne ville passe perfekt ind, lyder det. Lokale er glade for støtten, men en organisation mener, at EU lader den lokale hær og dermed landets regering begå overgreb uden at gribe ind. ->","completion":" Mozambiques hovedstad, Maputo, ligger flere tusinde kilometer fra Europa, og der er ikke umiddelbart meget europæisk over den militære luftbase i byen. Her sveder lokale mozambiquiske soldater over et kort. De forsøger at udpege militære mål. Samtidig holder den portugisiske soldat Antonio Silva styr på tiden. Han er udsendt af EU. - Vi starter nærmest helt fra scratch. Det er de helt basale militærting, de skal lære, siger Silva. Silva træner de lokale navigatører i kort, kompas og ildkamp, og TV 2 er rejst til Mozambique for at komme helt tæt på én af EU ’ s militære indsatser i Afrika. Her er Silva sammen med omkring 100 andre europæiske soldater lige nu udstationeret i en træningsmission. Formålet er at uddanne 2000 lokale soldater til kampen mod terror. \n"}
{"prompt":"Udbrud af abekopper kan bare være \"toppen af isbjerget\", advarer WHO. Danske eksperter har dog tidligere manet bekymringen til jorden og sagt, at vi ikke skal frygte virussen. ->","completion":" Vi har sandsynligvis kun set toppen af isbjerget, når det gælder tilfælde med virussen abekopper. Sådan lyder det nu fra Verdenssundhedsorganisationen, WHO. Organisationen advarer mod, at de 200 tilfælde af abekopper, der på nuværende tidspunkt er fundet uden for Afrika, måske kun er begyndelsen, skriver The Guardian. - Vi ved ikke, om vi kun ser toppen af isbjerget, eller der er flere tilfælde, der er uopdagede i lokalsamfund, sagde Sylvie Briand, leder af WHO's epidemi- og pandemiberedskab og forebyggelseschef, fredag under et pressemøde. Siden Storbritannien første gang rapporterede om et bekræftet abekoppertilfælde 7. maj, er næsten 200 tilfælde blevet rapporteret til FN's Sundhedsagentur i lande langt fra de steder, hvor virussen er endemisk. På mødet sagde Briand, at vi stadig kun er i begyndelsen, og at WHO ved, at vi vil se flere bekræftede tilfælde i de kommende dage. \n"}
