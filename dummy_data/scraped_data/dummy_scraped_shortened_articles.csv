link_pagination,headers,sub_header,topic,tekst,nwords_headers,nwords_subheader,nwords_tekst,short_text
,Ny bog udstiller særdeles anstrengt forhold mellem Barbara Bertelsen og FE-chef,"Barbara Bertelsen har ingen kommentar, oplyser Statsministeriet til TV 2.",samfund,"Lars Findsen, den tidligere fængslede og nu tiltalte spionchef, har i årevis haft et anstrengt forhold til Statsministeriets departementschef, Barbara Bertelsen. Det beskriver han i sin selvbiografiske bog ’Spionchefen - erindringer fra celle 18', der udkom torsdag. Her fremgår det, at kemien mellem de to var ""dårlig"", og at de ved flere lejligheder endte i sammenstød. Blandt andet omtales et møde i Justitsministeriet i december 2019, hvor både Lars Findsen og Barbara Bertelsen deltog. - Vi var 8-10 mennesker til stede og skulle blive enige om sammen at lave en fremstilling af nogle faktuelle forhold i sagen. Af hensyn til min tavshedspligt kan jeg ikke her uddybe selve indholdet. Jeg oplevede, at Barbara Bertelsen ville have en fremstilling, der kunne få Justitsministeriet til at se bedre ud. Der var ikke belæg for det, mente jeg. Findsen sagde derfor Barbara Bertelsen imod, fremgår det af bogen:, - det er ikke Sådan, det er. og der ligger dokumentation for det, havde han sagt. Ifølge Lars Findsen fik det Barbara Bertelsen til at fare op og råbe:, - du skal ikke komme her og fremture, sagde Hun, hvorefter mødet sluttede. Beskrivelsen af mødet i Justitsministeriet er en ud af mange. Af bogen fremgår det, at uenighederne går tilbage til 2015, hvor Barbara Bertelsen var departementschef i Justitsministeriet, og Lars Findsen var departementschef i Forsvarsministeriet. Ifølge TV 2s politiske redaktør, Hans Redder, er det helt tydeligt, at de to ifølge Lars Findsen har haft et ""særdeles anstrengt forhold til hinanden"". Men han hæfter sig ved, at ingen af passagerne om Barbara Bertelsen kan knyttes direkte til FE-sagen. - der er beskrivelser af en række episoder, hvor de to støder sammen, men det er alle episoder, som intet har med FE-sagen at gøre. det er altså en meget vigtig pointe, siger han. Den seneste beskrivelse i bogen af Barbara Bertelsen er fra vinteren 2019, kort inden hun blev departementschef i Statsministeriet. Der er altså ingen beskrivelser, der direkte knytter Barbara Bertelsen til eksempelvis hjemsendelsen af Lars Findsen, der skete i august 2020. Dog fremgår det af bogen, at Lars Findsen anser det for selvfølgeligt, at Statsministeriet - hvor Barbara Bertelsen er øverste embedsmand - har været ind over hans sag:, - når en chef for FE bliver ansat, er det en sag for regeringens ansættelsesudvalg, som ledes af Statsministeriet. at skille sig af med en FE-chef vil Selvfølgelig blive drøftet på samme niveau. TV 2 ville gerne have foreholdt Barbara Bertelsen oplysninger om hende i bogen. Statsministeriet oplyser til TV 2, at hun ingen kommentar har. Samlet vurderer Hans Redder ikke, at beskrivelserne af Barbara Bertelsen vil få direkte konsekvenser få hende eller Mette Frederiksen i forhold til FE-sagen. De er dog ikke uden betydning. - de giver et interessant indblik i Barbara Bertelsen, siger han. Barbara Bertelsen kom for alvor på alles læber i forbindelse med mink-sagen. Hun var blandt andet dybt involveret i beslutningen om at slette sms'er i Statsministeriet, og under Minkkommissionens afhøringer kom det frem, at hun havde haft en hård tone overfor flere. Det er blandt andet hende, der skrev den meget omtalte ""hvornår lægger I jer ned og ruller jer""-sms. Kommissionen vurderede siden, at Barbara Bertelsen har begået tjenesteforseelser, og i august 2022 fik hun en advarsel for sin rolle i minksagen. Hans Redder vil heller ikke afvise, at beskrivelserne af Barbara Bertelsen kan få betydning for valgkampen. De taler nemlig ind i den fortælling, som oppositionen i forvejen prøver at bygge op om Mette Frederiksen: At hun selv er magtfuldkommen, og at hun har magtfuldkomne folk omkring sig. - med det her får blå blok mere ammunition til at skyde mod Mette Frederiksen. det kan blive et reelt problem for hende i valgkampen, fordi netop kritikken af hendes magtfuldkommenhed har vist sig at være et af de stærkeste kort, blå blok har, siger hans Redder. TV 2 har forsøgt at få en kommentar fra tidligere forsvarsminister Trine Bramsen (S), som ikke vil stille op. TV 2 har forsøgt at få en kommentar fra statsminister Mette Frederiksen (S), som ikke vil stille op. NA, Lars Findsen, der har været chef for Forsvarets Efterretningstjeneste (FE) siden 2015, fritages for tjeneste og bliver hjemsendt. Det samme gør to andre ledende medarbejdere. Det sker, da Tilsynet med Efterretningstjenerne (TET) på baggrund af materiale fra en eller flere whistleblowere blandt andet konkluderer, at FE har tilbageholdt oplysninger fra tilsynet og uretmæssigt har indhentet oplysninger danske statsborgere. Forsvarsministeriet offentliggør i en pressemeddelelse, at hjemsendelserne har fundet sted. Samme dag sender Tilsynet for Efterretningstjenesterne (TET) en længere pressemeddelelse, hvor FE blandt andet kritiseres for at have en ""uhensigtsmæssig legalitetskultur"", at tilbageholde oplysninger fra tilsynet, samt uretmæssigt at have indhentet oplysninger om danske statsborgere. Senere hjemsendes yderligere to ledende medarbejdere. Justitsminister Nick Hækkerup (S) nedsætter en kommission, der på baggrund af tilsynets kritik skal undersøge, om efterretningstjenesten har handlet ulovligt. Fire daværende og tidligere ansatte i FE og Politiets Efterretningstjeneste (PET) anholdes. En af dem viser sig at være Lars Findsen. De er sigtet for blandt andet ""uberettiget at have videregivet højt klassificerede oplysninger fra efterretningstjenesterne"", lyder det. Han er altså sigtet for brud på straffelovens paragraf 109, der handler om uberettiget at have videregivet højt klassificerede oplysninger – en paragraf, der har en strafferamme på op til 12 års fængsel. Lars Findsen fremstilles i grundlovsforhør, men det foregår bag dobbeltlukkede døre, så hverken sigtelse eller navnet på sigtede er kendt for offentligheden, idet der bliver nedsat navneforbud. Findsen varetægtsfængsles. Derudover bliver også to andre fremstillet i grundlovsforhør, men kun en anden varetægtsfængsles. Vedkommende bliver løsladt nogle dage senere. Undersøgelseskommissionen afslutter sine undersøgelser og finder ikke noget grundlag for kritik af hverken FE eller enkelte medarbejdere. Hermed afviser kommissionen altså TET's kritik. Københavns Byret forlænger Lars Findsens varetægtsfængsling indtil 4. februar. I samme ombæring ophæves det navneforbud, som sagen har været omfattet af. Det er der, at der sættes navn på Lars Findsen som en af de fire personer, der blev anholdt 8. december. Resten af retsmødet foregår bag dobbeltlukkede døre, selvom en samlet tilstedeværende presse gør indsigelser, og Lars Findsens advokat Lars Kjeldsen forsøger at få offentliggjort sigtelsen – men retten bestemmer på anklagemyndighedens anmodning at holde den hemmelig. Lars Findsen siger lavmælt til de fremmødte journalister, at det er ”fuldstændig vanvittigt”. Han nægter sig skyldig. Sagen, som Københavns Byret har kaldt ’Staten mod Lars Findsen’, fortsætter, og det foregår igen bag dobbeltlukkede døre, og igen forlænges den hjemsendte spionchefs varetægtsfængsling – denne gang indtil 3. marts. Sigtelsen er stadig ikke kendt for offentligheden, men det er kommet frem, at han er sigtet for at lække statshemmeligheder. Det er dog uvist, hvad Findsen præcist er sigtet for at have lækket, og hvem han skal have lækket til. Samtidig kommer grunden til forlængelsen af varetægtsfængslingen frem – nemlig at den hjemsendte spionchef er fængslet på begrundelse om, at der er bestemte grunde til at antage, at han på fri fod vil vanskeliggøre efterforskningen. Det er navnlig ved at fjerne spor, advare eller påvirke andre personer. Dette gjaldt også ved første forlængelse. Denne gang udvides fængslingsgrundlaget til også at omfatte, at der er grund til at frygte, at han på fri fod kan gentage lovovertrædelsen. Lars Findsen kærer sin varetægtsfængsling til landsretten. Advokaten oplyser til Ritzau, at han og hans klient har forlangt, at spørgsmålet skal behandles i en såkaldt mundtlig forhandling – altså ved et egentligt retsmøde. Man har ret til mundtlig behandling, når en varetægtsfængsling strækker sig over tre måneder. Østre Landsret oplyser i en pressemeddelelse, at Lars Findsen skal løslades. Samtidig fremgår det, at retten stadig har begrundet mistanke til, at han har overtrådt straffelovens paragraf 109. Dermed afviste landsretten de to grunde, som Københavns Byret mente at have til at holde ham varetægtsfængslet. Efterforskningen i sagen mod Lars Findsen fortsætter dog, fastslår Østjyllands Politi. Løsladelsen er sket efter et usædvanligt langvarigt retsmøde bag dobbeltlukkede døre, og selve sigtelsen er dermed hemmeligholdt for offentligheden. Retsmødet varede i alt i 20 timer tirsdag og onsdag. For første gang siden februar kommenterer hovedpersonen selv sagen i en længere udtalelse. Lars Findsen afviser alle sigtelserne og kalder sagen for ”vanvittig”. - Jeg har på intet tidspunkt røbet statshemmeligheder, lyder det. Ifølge Berlingske har politikere på Christiansborg fået oplyst intime detaljer om Lars Findsens privatliv. Det reagerer han også på. - Jeg opfatter det som en dyb krænkelse af både mine nærmeste og mig selv, skriver han. Det kommer frem i Berlingske, at PET-chef Finn Borch Andersen under fortrolige briefinger af partilederne i FE-sagen skal have røbet dybt private detaljer om Lars Findsens sexliv. Det får dagen efter PET’s tidligere operative chef Hans Jørgen Bonnichsen til at politianmelde Finn Borch Andersen for brud på tavshedspligten. Oplysningerne er irrelevante for sagen, mener Bonnichsen. Men sagen bliver senere afvist. Statsadvokaten i Viborg rejser tiltale mod Lars Findsen. Han tiltales efter straffelovens paragraf 109 styk 1 for at røbe hemmeligheder af betydning for statens sikkerhed. Og efter paragraf 152 styk 2 for uberettiget at have videregivet fortrolige oplysninger under særligt skærpende omstændigheder. I alt er der seks forhold, der handler om læk af fortrolige oplysninger til seks personer, hvoraf to er journalister. Alle forhold skal være sket inden for en periode på 16-17 måneder, mens Lars Findsen var hjemsendt fra tjeneste. Lars Findsen holder fast i, at ”sagen er vanvittig”. Der kommer nye detaljer frem, efter at TV 2 og andre medier får aktindsigt i det fem sider lange anklageskrift. Her fremgår det blandt andet, på hvilke konkrete tidspunkter og hvordan Lars Findsen ifølge anklageskriftet har videregivet fortrolige oplysninger, eksempelvis i telefonsamtaler. En del detaljer holdes dog stadig hemmelige.",12,10,1584,"Lars Findsen, den tidligere fængslede og nu tiltalte spionchef, har i årevis haft et anstrengt forhold til Statsministeriets departementschef, Barbara Bertelsen. Det beskriver han i sin selvbiografiske bog ’ Spionchefen - erindringer fra celle 18', der udkom torsdag. Her fremgår det, at kemien mellem de to var ""dårlig"", og at de ved flere lejligheder endte i sammenstød. Blandt andet omtales et møde i Justitsministeriet i december 2019, hvor både Lars Findsen og Barbara Bertelsen deltog. - Vi var 8-10 mennesker til stede og skulle blive enige om sammen at lave en fremstilling af nogle faktuelle forhold i sagen. Af hensyn til min tavshedspligt kan jeg ikke her uddybe selve indholdet. Jeg oplevede, at Barbara Bertelsen ville have en fremstilling, der kunne få Justitsministeriet til at se bedre ud."
,Lars Findsen afviser sammenhæng mellem bogudgivelse og valgkamp,"Bogprojektet har været hemmeligholdt for at få ""fred og ro"" til arbejdet, siger Lars Findsen til TV 2.",samfund,"Lars Findsen, tidligere chef for Forsvaret Efterretningstjeneste (FE), har udgivet en bog, hvor han kommer med en række opsigtsvækkende udtalelser om blandt andre Trine Bramsen (S). Den daværende forsvarsminister bliver af Lars Findsen anklaget for at hjemsende ham af politiske årsager. Torsdag signerede den tidligere FE-chef den nye bog på Saxos kontor i København. Her forsøgte TV 2 at få svar på, hvad spionchefen bygger anklagen på. - Jeg er kommet for at skrive i de bøger, så jeg kommer ikke til at tale med medier i dag. Jeg ved godt, at det kan virke lidt afvisende, men ikke i dag, siger Lars Findsen til TV 2. Jeg tillader mig at spørge alligevel, fordi din bog udkommer her midt i valgkampen. Hvad er årsagen til det?, - Jeg vil gerne sige så meget, at Vi har ikke afstemt udgivelsen af den bog her efter valgkampen. den er færdig, og så kom den. Så det er fuldstændig tilfældigt?, - fuldstændig tilfældigt. Hvornår har du tænkt dig at sige mere?, - det kommer Vi til. men det bliver ikke i dag i hvert fald, siger Lars Findsen. Det er første gang, at den tidligere chef for Forsvarets Efterretningstjeneste udtaler sig så detaljeret om den yderst spektakulære sag, som går helt tilbage til sommeren 2020, hvor spionchefen blev fritaget fra tjeneste og hjemsendt. Lars Findsen blev om formiddagen 8. december 2021 anholdt i Københavns Lufthavn, og dagen efter blev han varetægtsfængslet, sigtet for brud på straffelovens paragraf 109. Den omhandler uberettiget videregivelse af højt klassificerede oplysninger - en paragraf, der har en strafferamme på op til 12 års fængsel. Lars Findsen har under hele forløbet afvist alle sigtelser og kaldt sagen for ”vanvittig”. Det samme gjorde han, da der 16. september 2022 blev rejst tiltale. I tiltalen, som TV 2 har fået aktindsigt i, er der i alt seks forhold, der omhandler læk af fortrolige oplysninger til seks personer, hvoraf to er journalister. Alle forhold skal ifølge tiltalen være sket indenfor en periode på 16-17 måneder, mens Lars Findsen var hjemsendt fra tjeneste. Forfatteren bag bogen, journalist Mette Mayli Albæk, fortæller, at de har arbejdet på bogen hele foråret og sommeren. Under signeringen af bogen siger en meget kortfattet Lars Findsen, at det føles ""meget rart"", at bogen nu kan udgives. Hvordan er det at være på fri fod?, - det er også udmærket. Hvorfor vil du ikke besvare spørgsmål om selve bogen i dag?, - det er måske meget godt lige at læse den først. så kan Vi komme tilbage til den. Hvorfor skulle det være så hemmeligt?, - det var mere for at kunne lave den i fred og ro. TV 2 arbejder fortsat på at få lavet et egentligt interview med Lars Findsen. Trine Bramsen, som i dag er transport- og ligestillingsminister, har ingen kommentarer.",8,18,459,"Lars Findsen, tidligere chef for Forsvaret Efterretningstjeneste (FE), har udgivet en bog, hvor han kommer med en række opsigtsvækkende udtalelser om blandt andre Trine Bramsen (S). Den daværende forsvarsminister bliver af Lars Findsen anklaget for at hjemsende ham af politiske årsager. Torsdag signerede den tidligere FE-chef den nye bog på Saxos kontor i København. Her forsøgte TV 2 at få svar på, hvad spionchefen bygger anklagen på. - Jeg er kommet for at skrive i de bøger, så jeg kommer ikke til at tale med medier i dag. Jeg ved godt, at det kan virke lidt afvisende, men ikke i dag, siger Lars Findsen til TV 2. Jeg tillader mig at spørge alligevel, fordi din bog udkommer her midt i valgkampen."
,"Hun var direktør, da sønnens psykiater prikkede hende på skulderen: - Det var smertefuldt at se mig selv i min søn","Millionær og forretningskvinde Anne Kirstine Riemann er mor til tre børn med autisme. ""Plageånderne"" fra folkeskolen blev hendes drivkraft til succes.",samfund,"Hun kan tydeligt genkalde sig følelsen fra dengang, der tikkede beskeder ind på forældreintra. Det gav altid den samme knugende fornemmelse i maven. Anne Kirstine Riemanns søn havde engang taget kvælertag på en klassekammerat. Han havde også sparket en lærer i maven. Reaktionerne kom, når han blev presset og ked af det. Og beskederne fra skolen var efterhånden en ikke ubetydelig stressfaktor for familien. Det var ikke kun, fordi hun som mor skulle håndtere situationerne, men fordi det vækkede minder om hendes egen skoletid. - Jeg kan huske præcis den følelse i kroppen, og det er så ubehageligt, siger Anne Kirstine Riemann i TV 2-dokumentaren 'Min skjulte smerte', der sendes torsdag aften på TV 2. I dag får hun ikke længere den slags beskeder fra sønnens skole. Efter fire år i en almindelig folkeskole blev han flyttet til en specialskole. En udredning i psykiatrien viste, at han havde både adhd og autisme. I forlængelse af sønnens udredning opfordrede psykiateren også Anne Kirstine Riemann til at blive undersøgt for uopdagede lidelser. Og det viste sig, at hun havde præcis de samme diagnoser. Noget, hun i forvejen havde en mistanke om, fordi hun kunne genkende sig selv som barn i sin søn. - det var faktisk ret smertefuldt, for det var hårdt at være barn, også for mig. På det tidspunkt arbejdede hun som direktør i den familieejede virksomhed Riemann, hvor hun var leder for 50 ansatte. - mine skuldre faldt ligesom på plads på en helt ny måde. i så mange år har Jeg følt mig mærkelig Eller anderledes, men Jeg var bare autist, siger Anne Kirstine Riemann. Anne Kristine Riemann er uddannet jurist, har en MBA fra Columbia i New York og taler seks sprog flydende. I 17 år drev hun den familieejede virksomhed Riemann, som hun for fem år siden solgte til den norske koncern Orkla. Virksomheden Riemann solgte blandt andet solcreme. De var de første på det danske marked, der producerede solcreme med høj faktor. Salget bragte hendes samlede formue op på et trecifret millionbeløb. Drivkraften til hendes succes kommer ifølge hende selv blandt andet fra modgang og hån i skolegården. Anne Kirstine Riemann var et anderledes barn. Hun følte sig mærkelig. Og hun var et nemt mobbeoffer, fordi hun – ligesom sin store søn – var udadreagerende og slog, når hun blev presset. - det har ikke været deres intention at være plageånder i det omfang, de var, det ved Jeg med sikkerhed, for så onde er børn ikke. men det var frygteligt, siger Anne Kirstine Riemann. Derfor blev hendes mål at være ""dygtigere end sine plageånder"", og det blev hendes hævn. På syv år er der sket en fordobling af børn med psykiske diagnoser som adhd, autisme, depression eller angst. 9 procent af alle børn havde fået en psykisk diagnose i 2017, inden de gik ud af 9. klasse. Antallet af børn og unge, som bliver behandlet i psykiatrien, er mere end fordoblet siden 2009. Næsten 32.000 børn og unge fik behandling i psykiatrien i 2017. I samme periode steg antallet af patienter i voksenpsykiatrien fra 89.614 til 120.233 – en stigning på 34 procent. Kilde: KL og Danske Regioner ifølge Socialdemokratiet, Hun har igennem det meste af sit liv haft behov for at vise, at hun trods modstand nok skulle klare sig. - Jeg vil gerne rejse mig op og sige: se, det kan godt lade sig gøre at have succes. ikke bare på trods af diagnoserne, men også på grund af de styrker, der er at finde i dem, siger Anne Kirstine Riemann. På den måde ønsker hun at give børn som sine egne og deres klassekammerater håb og drømme, lyder det. Hun har et ønske om, at vi taler endnu mere om styrkerne. At vi på sigt kan betragte nogle diagnoser som et anderledes tankesæt fremfor en lidelse. - problemet er, at de bliver klassificeret som psykiske handikaps. Jeg kan rigtig godt lide den der tanke med, at man skal kalde det et alternativt styresystem – er du en Android-telefon, Eller er du en iPhone? Vi kan rigtig mange af de samme ting. nogle af os gør det bare på en måde, siger hun. Anne Kirstine Riemann har i dag tre sønner, der alle er diagnosticeret med autisme og adhd. Den ældste har siden udredningen også fået konstateret OCD. Ifølge Psykiatrifonden er det ikke atypisk, at man i familier ser den samme diagnose gå i arv. Det fortæller Torsten Bjørn Jacobsen, der er speciallæge i psykiatri og direktør i organisationen. - Arvelige faktorer spiller en stor rolle i psykiske lidelser. nogle diagnoser er mere Arvelige end andre, men hvis én i familien har en psykisk lidelse, er der meget stor risiko for, at andre i familien også vil få det, siger han. Anne Kirstine Riemanns mor valgte også at blive udredt i kølvandet på de andre. Det viste sig i den forbindelse, at hun også havde autisme. Diagnoserne går dermed igen i tre generationer. Alle Anne Kirstine Riemanns børn går i dag på en specialskole for autister. De er, som mange andre børn med diagnoser, udfordret på forskellige parametre. Alligevel er de overordnet i trivsel og klarer sig godt. Men udredningen og hjælpen til andre børn i lignende situationer halter mange steder i landet. Antallet af børn, der har været i berøring med børne- og ungdomspsykiatrien, er steget med mere end 50 procent siden 2009. Og nye tal fra Sundhedsdatastyrelsen viser, at kun fire ud af ti børn og unge bliver undersøgt og udredt inden for den tidsgrænse, der er vedtaget ved lov. Anne Kirstine Riemann betalte selv for et privat udredningsforløb. Både fordi det går hurtigere, men også for ikke at belaste et i forvejen belastet system. - Jeg bliver så vred på de her menneskers vegne, for Vi kæmper for vores unger. og de kan blive fantastiske, kæmpesucceser. tænk på alle de store virksomheder skabt af neurodivergerende individer, tænk, hvad det er for nogle talenter, Vi går glip af ved ikke at løfte de her børn op. det er dybt forkasteligt, siger Anne Kirstine Riemann. Du kan se hele Anne Kirstine Riemanns historie i 'Min skjulte smerte' på TV 2 PLAY.",20,21,1013,"Hun kan tydeligt genkalde sig følelsen fra dengang, der tikkede beskeder ind på forældreintra. Det gav altid den samme knugende fornemmelse i maven. Anne Kirstine Riemanns søn havde engang taget kvælertag på en klassekammerat. Han havde også sparket en lærer i maven. Reaktionerne kom, når han blev presset og ked af det. Og beskederne fra skolen var efterhånden en ikke ubetydelig stressfaktor for familien. Det var ikke kun, fordi hun som mor skulle håndtere situationerne, men fordi det vækkede minder om hendes egen skoletid. - Jeg kan huske præcis den følelse i kroppen, og det er så ubehageligt, siger Anne Kirstine Riemann i TV 2-dokumentaren 'Min skjulte smerte', der sendes torsdag aften på TV 2. I dag får hun ikke længere den slags beskeder fra sønnens skole."
